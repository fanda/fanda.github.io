<!DOCTYPE html>
<html>
<head>
<meta charset='utf-8'>
<meta content='IE=edge,chrome=1' http-equiv='X-UA-Compatible'>
<title>MYTUS DUŠE</title>
<link href="/a/cs/app.css" media="screen" rel="stylesheet" type="text/css" />
<script src="/a/script/app.js" type="text/javascript"></script>
</head>

<body class='knihy knihy_otokar-brezina knihy_otokar-brezina_svitani-na-zapade knihy_otokar-brezina_svitani-na-zapade_mytus-duse knihy_otokar-brezina_svitani-na-zapade_mytus-duse_index one-sidebar-right'>
<div id='container'>
<header id='header'>
<div id='noc'></div>
<div class='content'>
<h1 id='sitename'>
<a href='/'>Fanda Internetu</a>
</h1>
<nav id='primary'>
<ul class='links primary-links tac'>
<li><a href="/audio/">Audio</a></li>
<li><a href="/internet/">Internet</a></li>
<li>
<a href="/it/">IT</a>
<ul class='links primary-inner'>
<li><a href="/it/cpp">C++</a></li>
<li><a href="/it/drupal">Drupal</a></li>
<li><a href="/it/iphone">iPhone</a></li>
<li><a href="/it/linux">Linux</a></li>
<li><a href="/it/perl">Perl</a></li>
<li><a href="/it/python">Python</a></li>
<li><a href="/it/ruby">Ruby</a></li>
<li><a href="/it/ostatni">Ostatni</a></li>
</ul>
</li>
<li><a href="/knihy">Knihy</a></li>
<li><a href="/matematika/">Matematika</a></li>
<li><a href="/odkazy/">Odkazy</a></li>
<li>
<a href="/ostatni/">Ostatní</a>
<ul class='links primary-inner'>
<li><a href="/ostatni/pyramidy">Pyramidy</a></li>
</ul>
</li>
<li>
<a href="/seberozvoj/">Seberozvoj</a>
<ul class='links primary-inner'>
<li><a href="/seberozvoj/joga">Jóga</a></li>
</ul>
</li>
<li><a href="/video/">Video</a></li>
</ul>
</nav>
</div>
</header>
<div class='content tac' id='featured'>
<cite>
Od audio, až po video.
</cite>
</div>

<section class='container row wrapper' id='center'>
<section class='content threequarter' id='content'>
<div class='inn'><article style='display: block'>
<header>
<h1>MYTUS DUŠE</h1>
</header>
      <p>Krajinami, jež po staletí kvetly ve zracích mých předků,<br>
šla duše má vlnami nezrozeného snu, s očima zavřenýma a němá.<br>
Za každým jejím krokem valila se černá povodeň noci,<br>
jež vypíjela slunce, smývala barvy, zatápěla bohatství duší,<br>
drtila poslední slova mých otců němým nárazem vln<br>
a zalévala kořeny nynějších bolestí vláhou uhaslých světel.</p>
<p>Konečně jitro mi vzplálo ohnivým prosvítáním nalité krve<br>
v oblacích mlh, jež kouřily se nad hřbitovy staletými.<br>
Uhaslé barvy osleplých zraků okřály přede mnou vzkříšené dnem,<br>
dávné požáry sluncí, tolikrát pohřbené v hrobech, mi vzplály,<br>
dálky tolikrát svinuté smrtí rozložily přede mnou jiskřící obzor,<br>
jásající ilusemi tvarů a staletími naskládaných vůní.</p>
<p>Otevřel jsem knihu obrazů mrtvého snění,<br>
jež vypadla kovově těžká z vychladlých rukou na prsa mých předků<br>
(dědictví nejstarších věků, dobyté vítězstvím prohýřené krve,<br>
palimpsesty, kde vesmírem dneška prosvítá vesmír prvního slunce).<br>
Oddech času jsem cítil, když jsem obracel její zavřené listy,<br>
staleté kraje přede mnou táhly, pokryté zhaslými pohledy mrtvých,<br>
jež svítily mi z nich tajemstvím nálad:<br>
odkvetlé touhy v záhonech růží, dávné lásky ve stínech lesů,<br>
extase barbarských modliteb zpívaných na ohnivá themata bouří.<br>
Oněmlá slova vzkřikla mi na rtech, pohřbené bolesti v těle,<br>
žízně tolikrát napojené smrtí v mé žízni<br>
i žádost objetí, jež rudě doutná mi v krvi, vznícená z jisker prvního procitnutí.</p>
<p>Hřmělo nade mnou z blesků, které šlehly ve vzduchu před staletími,<br>
a hořké soli smutků, jimiž od věků tekl můj pramen, v mé studni se rozpustily.<br>
Z písčitých půd rostla má rýže, z řečiště staletých vod,<br>
jež vypařené mlží mi den a teskní mi přívětivé žehnání slunce.<br>
Na stožáry lodí mých snů sedala píseň, pták mystický umdlený letem,<br>
jenž z krajů opadávajícího listí táhne pod blankyty věčného zrání.</p>
<p>Ale únava věků nalila tíži v můj pohyb, a v rytmech zesláblých kroků<br>
slyšel jsem dunění noci, jež věčná padala za mnou.<br>
Zhořkly mi vůně rozkvetlých dálek, jež dávaly mým otcům zapomenouti.<br>
Zraků jsem nenašel zavlhlých láskou, z nichž svítil by mi příbuzný život<br>
a žárem ze setkání pohledů zanítil v hymnický požár mou duši<br>
v zapomenutých stepích, kde marně ztlívají výdechy odvěké vášně. —</p>
<p>Unaven zvykl jsem konečně zpívání noci a miluji západ.</p>
<p>Miluji západ, když zdvihá se na návrších strážnými signály ohňů<br>
a za vířících hudeb slavného ticha ohlašuje vítězné vtrhnutí Nepoznaného,<br>
jež sněním poráží silné, ve mdlobách milenců tajemstvím života zpívá,<br>
jako soucitný dotek klade se na čela teskných<br>
a nemocným počítá údery tepen.</p>
<p>Ať rostou černé vegetace stínů z kořenů stromů, zalitých krví!<br>
Ať plazí se narudlou zemí, tenata černá mých kroků!<br>
Ať opínavým žíznivým býlím vyssávají poslední mízu mých květů,<br>
jichž barvy jsou osleplým odleskem cizích nádher!</p>
<p>Ať rozklenou se nade mnou setmělé výše, kde dýchají tajemství smrti<br>
jak spící netopýři zavěšení na zářivých skobách hvězd!<br>
(Jsou unaveni lovem minulým i budoucím a oslepnou přítokem Rána.)</p>
<p>A zastaví-li se duše má na dlouhé pouti mých otců staletími,<br>
až v černém zrcadle zmaru uvidím tvář svou změněnou formami nového žití,<br>
pozdravem zulíbám stíny a píseň zazpívám živým<br>
i poutníkům budoucím, kteří odváží se trhati kvítí v údolí smrti<br>
a utrpením čísti v mystické Myšlence, jež zraje pro nás rozkvětem tvarů<br>
a od věků dumá o plemenu silném, jehož krev bude sršeti jiskry,<br>
dmýchaná nejvyšší vůlí,<br>
o vinařích, již zapálí síru v sudech, kde se zkazila staletá vína, sílící slabé,<br>
a naházejí před sebou ohně do nahustlých plynů, otrávených potem,<br>
aby vyčistily dálky a vzkřísily vůně ve vzduchu,<br>
jejž budou dýchati zástupy příští.</p>
  <div id="book-navigation-50" class="book-navigation">

        <div class="page-links clear-block">
              <a href="/knihy/otokar-brezina/svitani-na-zapade/o-minula-kdyz-smrti-vecny-pasat" class="page-previous" title="Přejít na předchozí stranu">‹ Ó MINULÁ, KDYŽ SMRTI VĚČNÝ PASÁT …</a>
                    <a href="/knihy/otokar-brezina/svitani-na-zapade" class="page-up" title="Přejít na nadřazenou stránku">o úroveň výš</a>
                    <a href="/knihy/otokar-brezina/svitani-na-zapade/nalada" class="page-next" title="Přejít na další stranu">NÁLADA ›</a>
          </div>

  </div>


<footer></footer>
</article>
</div>
</section>
<aside class='wrapper quarter' id='sidebar-right'>
<div class='inn'></div>
</aside>
</section>
<footer class='row wrapper' id='footer'>
<section class='half taj'>
<h3>O stránkách a o mně</h3>
Internet je podle mě médium, které bude vždy o kus předemnou. Ovšem vždycky na tom budou někteří ještě hůř než já a těm jsou stránky určeny především.
<br>
Stránky jsou na Internetu od roku 2008. Zažily hodně změn a byly častokrát opuštěny. Zásadní změna přišla v roce 2014, kdy jsem provedl redesign a sloučil všechny tématické větve do hlavní stránky.
<br>
Já jsem fanda, moravský <a href="http://programatornavolnenoze.cz">programátor na volné noze</a>.
</section>
<section class='quarter tac'>
<br>
Licence na obsah:
<img src="http://i.creativecommons.org/l/by/3.0/cz/80x15.png" />
<br>
<a href="https://github.com/fanda/ifanda.cz">Zdrojové kódy stránek</a>
<br>
<br>
<a href="http://www.webarchiv.cz/files/vydavatele/certifikat.html" onclick="return !window.open(this, 'kod', 'toolbar=no, menubar=no, directories=no, resizable=yes, status=no, width=600, height=210, top=200, left=50')"><img title="STRÁNKY ARCHIVOVÁNY NÁRODNÍ KNIHOVNOU ČR" style="border:none" oncontextmenu="return false" src="http://www.webarchiv.cz/images/ikona4.jpg"></a>
</section>
<section class='quarter'>
pra
</section>
</footer>

</div>
</body>
</html>

