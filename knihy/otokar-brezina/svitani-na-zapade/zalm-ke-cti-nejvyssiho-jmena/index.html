<!DOCTYPE html>
<html>
<head>
<meta charset='utf-8'>
<meta content='IE=edge,chrome=1' http-equiv='X-UA-Compatible'>
<title>ŽALM KE CTI NEJVYŠŠÍHO JMÉNA</title>
<script src='https://ajax.googleapis.com/ajax/libs/jquery/1.7.1/jquery.min.js' type='text/javascript'></script>
<script>
  window.jQuery || document.write('<script src="/a/js/l/jquery.js">\x3C/script>')
</script>
<script src='http://cdnjs.cloudflare.com/ajax/libs/modernizr/2.0.6/modernizr.min.js' type='text/javascript'></script>
<script>
  window.Modernizr || document.write('<script src="/a/js/l/modernizr.js">\x3C/script>')
</script>
<script src="/a/script/l/fastclick.js" type="text/javascript"></script>
<script src="/a/script/l/modernizr.js" type="text/javascript"></script>
<script src="/a/script/l/jquery.cookie.js" type="text/javascript"></script>
<script src="/a/script/l/placeholder.js" type="text/javascript"></script>
<script src="/a/script/l/fastclick.js" type="text/javascript"></script>
<script src="/a/script/l/foundation.custom.js" type="text/javascript"></script>
<script src="/a/script/script.js" type="text/javascript"></script>
<link href="/a/cs/app.css" media="screen" rel="stylesheet" type="text/css" />
</head>

<body class='knihy knihy_otokar-brezina knihy_otokar-brezina_svitani-na-zapade knihy_otokar-brezina_svitani-na-zapade_zalm-ke-cti-nejvyssiho-jmena knihy_otokar-brezina_svitani-na-zapade_zalm-ke-cti-nejvyssiho-jmena_index one-sidebar-right'>
<div id='container'>
<header id='header'>
<div id='sitename'>
<h1 class='wrapper'>
<a href='/'>Fanda Internetu</a>
</h1>
</div>
<div id='topmenu'>
<nav class='wrapper top-bar' data-options='is_hover: true' data-topbar>
<section class='top-bar-section'>
<ul class='title-area'>
<li class='name'></li>
</ul>
<ul>
<li><a href="/audio/">Audio</a></li>
<li class='divider'></li>
<li><a href="/internet/">Internet</a></li>
<li class='divider'></li>
<li class='has-dropdown'>
<a href="/it/">IT</a>
<ul class='dropdown'>
<li><a href="/it/cpp">C++</a></li>
<li><a href="/it/drupal">Drupal</a></li>
<li><a href="/it/iphone">iPhone</a></li>
<li><a href="/it/linux">Linux</a></li>
<li><a href="/it/perl">Perl</a></li>
<li><a href="/it/python">Python</a></li>
<li><a href="/it/ruby">Ruby</a></li>
<li><a href="/it/ostatni">Ostatní</a></li>
</ul>
</li>
<li class='divider'></li>
<li><a href="/knihy">Knihy</a></li>
<li class='divider'></li>
<li><a href="/matematika/">Matematika</a></li>
<li class='divider'></li>
<li class='has-dropdown'>
<a href="/odkazy/">Odkazy</a>
<ul class='dropdown'>
<li><a href="http://vystavuj.cz">Vystavuj</a></li>
<li><a href="http://lovcisnu.cz">Lovci snů</a></li>
<li><a title="Kryptoměny, Bitcoin, diskuze" href="http://satoshi.nakamoto.cz">Satoshi Nakamoto</a></li>
<li><a href="http://www.techsquat.com/">Techsquat</a></li>
</ul>
</li>
<li class='divider'></li>
<li>
<a href="/ostatni/">Ostatní</a>
</li>
<li class='divider'></li>
<li class='has-dropdown'>
<a href="/seberozvoj/">Seberozvoj</a>
<ul class='dropdown'>
<li><a href="/seberozvoj/joga">Jóga</a></li>
</ul>
</li>
<li class='divider'></li>
<li><a href="/video/">Video</a></li>
</ul>
</section>
</nav>
</div>
</header>

<section class='container row' id='center'>
<section class='large-9 columns' id='content'>
<div class='inn'><article style='display: block'>
<header>
<h1>ŽALM KE CTI NEJVYŠŠÍHO JMÉNA</h1>
</header>
      <p>Tvé jméno jsem vzkřikl, když sen obrazy těžkými v duši mi leh’<br>
jak teskná legenda chrámových oken v uhaslých modliteb dýmy.<br>
Výkřik můj zachvěl se z podsvětí duše, kde otců mých vlní se dech,<br>
a světla tisíce neznámých oltářů proletla soumraky mými.</p>
<p>Zpívám: Ó Bezejmenný všech mrtvých i budoucích jmen,<br>
jenž carstvími duší staletí šel jsi, zamyšlený a němý,<br>
vzpřímen na hladinách moří, ve zracích nerozsvícený den<br>
a v pohybu ruky určení uzrávajících sluncí a zemí!</p>
<p>Z království smrti, jimiž jsi prošel, tvůj obraz kráčí mi blíž,<br>
tmou zavřených očí mi svítí, svou nocí v duši mne pálí,<br>
mé mrazení slávou ti hoří. V snění mé naděje sníš<br>
a v srdci mém nesčíslnými echy tvé kroky odrážejí se z dálí.</p>
<p>Zřím tě, jak s úsměvem, jenž v zástupech bytostí omdlením slasti se chví,<br>
svou pochodeň zdviháš, z níž kape bolest v krůpějích hořící smůly<br>
do křečí tuhnoucích těl! Ty, jehož stínem je tajemství<br>
a jehož síla má jedinou bázeň: svou vlastní mystickou vůli!</p>
<p>Prameny zpívajících hlubin se prýští pod tíží tvých stop<br>
a jako studnice nafty se nítí šlehnutím pohledu tvého!<br>
Žíravá myšlenka tvá rozpouští světy! Jak vápenný hrob<br>
stravuje mrtvé všech bojišť. V ní dříme nádhera nepoznaného.</p>
<p>Tvé jméno je probuzením všech hudeb, všech větrů, moří a tich,<br>
všech písní, hlasů a smíchů, umdlení, bouří a štkání,<br>
všech narození jediný výkřik, všech agonií jediný vzdych,<br>
vířivé hučení míz, přelití rozkoše v nervech a vzplání,</p>
<p>šum všech polibků, náraz všech krví do tisíců žil,<br>
třesení všech hrůz a napjatých křídel všech smějící se tepot,<br>
pochody davů, orchestr času s tóny zpívajících chvil<br>
a jeho odraz, jenž od hranic světů se vrací jak stlumený šepot,</p>
<p>jímž mrtvé hovoří po staletích! Heslo mystických vět,<br>
jež uspává duše v jediný sen a vzbouzí do nesčetných jiter,<br>
z nocí, světel, vůní a jedů v nich křísí zázračný květ,<br>
jenž dýchá vlněním slov a uvadá setměním niter!</p>
<p>Má duše se třese v páře tvého dechu, můj hlas<br>
je přehlušen tvým mlčením, můj úsměv je zrakem tvým spálen,<br>
a na cestách smrti kráčím ti vstříc, kde zářící jas,<br>
jenž prýští z tvých kroků, nocí mou svítí, teskliv a vzdálen.</p>
  <div id="book-navigation-50" class="book-navigation">

        <div class="page-links clear-block">
              <a href="/knihy/otokar-brezina/svitani-na-zapade/slysim-v-dusi" class="page-previous" title="Přejít na předchozí stranu">‹ SLYŠÍM V DUŠI:</a>
                    <a href="/knihy/otokar-brezina/svitani-na-zapade" class="page-up" title="Přejít na nadřazenou stránku">o úroveň výš</a>
                    <a href="/knihy/otokar-brezina/svitani-na-zapade/tajemstvi-bolesti" class="page-next" title="Přejít na další stranu">TAJEMSTVÍ BOLESTI ›</a>
          </div>

  </div>


<footer></footer>
</article>
</div>
</section>
<aside class='large-3 columns' id='sidebar-right'>
<div class='inn'></div>
</aside>
</section>
<footer class='row' id='footer'>
<section class='tac large-2 columns'>
<h4>
<small>Analytika webu</small>
</h4>
<a href="http://www.toplist.cz/"><img src="http://toplist.cz/count.asp?id=1626242&logo=bc" border="0" alt="TOPlist" width="88" height="120" /></a>
</section>
<section class='tac large-4 columns'></section>
<section class='tac large-3 columns'>
<br>
Licence:
<img src="http://i.creativecommons.org/l/by/3.0/cz/80x15.png" />
<br>
<a href="https://github.com/fanda/ifanda.cz">Zdrojové kódy stránek</a>
<br>
<pre>pull request
pro článek sem</pre>
</section>
<section class='large-3 columns'>
<a href="http://www.webarchiv.cz/files/vydavatele/certifikat.html" onclick="return !window.open(this, 'kod', 'toolbar=no, menubar=no, directories=no, resizable=yes, status=no, width=600, height=210, top=200, left=50')"><img title="STRÁNKY ARCHIVOVÁNY NÁRODNÍ KNIHOVNOU ČR" style="border:none" oncontextmenu="return false" src="http://www.webarchiv.cz/images/ikona4.jpg"></a>
</section>
</footer>

</div>
</body>
</html>

