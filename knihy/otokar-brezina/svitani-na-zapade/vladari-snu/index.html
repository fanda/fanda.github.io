<!DOCTYPE html>
<html>
<head>
<meta charset='utf-8'>
<meta content='IE=edge,chrome=1' http-equiv='X-UA-Compatible'>
<title>VLADAŘI SNŮ</title>
<link href="/a/cs/app.css" media="screen" rel="stylesheet" type="text/css" />
<script src="/a/script/app.js" type="text/javascript"></script>
</head>

<body class='knihy knihy_otokar-brezina knihy_otokar-brezina_svitani-na-zapade knihy_otokar-brezina_svitani-na-zapade_vladari-snu knihy_otokar-brezina_svitani-na-zapade_vladari-snu_index one-sidebar-right'>
<div id='container'>
<header id='header'>
<div id='noc'></div>
<div class='content'>
<h1 id='sitename'>
<a href='/'>Fanda Internetu</a>
</h1>
<nav id='primary'>
<ul class='links primary-links tac'>
<li><a href="/audio/">Audio</a></li>
<li><a href="/internet/">Internet</a></li>
<li>
<a href="/it/">IT</a>
<ul class='links primary-inner'>
<li><a href="/it/cpp">C++</a></li>
<li><a href="/it/drupal">Drupal</a></li>
<li><a href="/it/iphone">iPhone</a></li>
<li><a href="/it/linux">Linux</a></li>
<li><a href="/it/perl">Perl</a></li>
<li><a href="/it/python">Python</a></li>
<li><a href="/it/ruby">Ruby</a></li>
<li><a href="/it/ostatni">Ostatni</a></li>
</ul>
</li>
<li><a href="/knihy">Knihy</a></li>
<li><a href="/matematika/">Matematika</a></li>
<li><a href="/odkazy/">Odkazy</a></li>
<li>
<a href="/ostatni/">Ostatní</a>
<ul class='links primary-inner'>
<li><a href="/ostatni/pyramidy">Pyramidy</a></li>
</ul>
</li>
<li>
<a href="/seberozvoj/">Seberozvoj</a>
<ul class='links primary-inner'>
<li><a href="/seberozvoj/joga">Jóga</a></li>
</ul>
</li>
<li><a href="/video/">Video</a></li>
</ul>
</nav>
</div>
</header>
<div class='content tac' id='featured'>
<cite>
Od audio, až po video.
</cite>
</div>

<section class='container row wrapper' id='center'>
<section class='content threequarter' id='content'>
<div class='inn'><article style='display: block'>
<header>
<h1>VLADAŘI SNŮ</h1>
</header>
      <p>Bratři, jichž duše klekají vedle duše mé v svatyních Nepoznaného,<br>
jichž ruce dotýkají se mých, když sypeme zrní na uhlí společné kadidelnice,<br>
sblížení opojením společné modlitby, již přijali jsme dědictvím věků,<br>
zesláblí zádumčivým vlněním hudby, jíž chvěje se rytmicky vesmír!</p>
<p>Vy, kteří se vracíte unaveni hrubými výdechy pozemských barev,<br>
přemožení vladaři snů, inspirovaných hvězdami neznámých konstelací,<br>
vy, jimž krev vyhrnula se z pórů ve výších ztrnulých odvěkým mrazem<br>
a dýchání křečovitě se trhalo v ovzduší, jímž proletují světy!</p>
<p>Vy, kteří jste zsinali omámeni tajemstvím hlubin, kde hasne pozemské světlo<br>
v kouři plynů stoupajících z utajených plamenů věčného tlení,<br>
a zavěsili žití na pavučinná vlákna myšlenky, v pýše snovaná v lano!<br>
Poutníci, kteří jste navštívili svatá místa, zpustošená šílenstvím davu!</p>
<p>Milenci pološera, jichž zraky uvykly rozeznávati formy v zatmění noci!<br>
Vy, jimž zhořkl výpar krve, jenž sládne otřásanými vlnami vášní,<br>
nemocní touhou po objetí duší, jemném jak slití paprsků sbratřených barev!<br>
Hymnus jste zapěli čistému Políbení!</p>
<p>Hymnus koupaný v reminiscencích kantát k oslavě Nanebevzetí,<br>
ozářený oblak pršících tónů, jež rozplývají se jak sladkost na rtech milujících,<br>
sníh hvězdných krystalů vůní, padající v rozžhavené záření bílých linií těla,<br>
jež vítězné od věků pálí dědičným sněním i vaši zachmuřenou žádost.</p>
<p>Duše vaše v lítostech pohlcovaly narážení neviditelných barev prodlouženého vidma,<br>
trpěly ovíváním neznámého chvění a smutkem neslyšeného pláče;<br>
(iluse věcí — řekli o vás — hořela chorobným klamem ve vaší duši,<br>
když smutek nekonečna dýchal ve vašich odmítnutých a zapřených rytmech).</p>
<p>Životem prošli jste od plamenů extasí, tepajících jak nedočkavé třesení křídel,<br>
až k omdlévání duše, když pruty bolesti, žhavé, v páteři provlékají se míchou;<br>
úzkostné tajemství, tušení Porozumění, zpracovalo vaše rysy<br>
jak idea mistra přehnětenou formu. Leč vašich očí slzy nejpalčivější</p>
<p>uschly ve vaší duši, by nikdo jich neviděl chvíti se v řasách, ó Hrdí!<br>
Trpěli jste šílenstvím groteskních vidin, mozek raněný úpalem krásy,<br>
trpěli jste bolestí slova, zesláblého a znechuceného nánosem let,<br>
osleplého jak zrcadla kovu ve vzduchu, do něhož dýchalo množství.</p>
<p>Ó Vítězi, jichž kořist je posměchem nepřátel a lítostí přátel!<br>
Hynete samotou v ostrovech, o nichž vám zpívaly hvězdy a oceány!<br>
Ponížení vracíte se v domov, k vápenným břehům, jež houbovité se drolí<br>
nárazem věků, a kde nikdo nevěří vašim zvěstem, syceným vůněmi jihu.</p>
<p>Bledost vašeho procitnutí jak znamení tajného hříchu vás zradí.<br>
Úsměvy druhů zhasnou před vašimi zraky, v nichž třese se záření dálek!<br>
(Neboť milovaná je tvář, v níž krev prosvítá růžemi usmívání,<br>
ale hrozná, zjeví-li se z druhého žití nocím milenky v halucinacích.)</p>
<p>Truchlí půjdete zahradami žertujícími s jarem, květy, jichž vůně vám cizí,<br>
vaše setba tropických nádher vyrůstá bílá a mroucí v severních sluncích,<br>
studené je dotknutí ženy, lhostejné potkání duší, únava mlhami padá,<br>
a vaše pýcha, jež povrhla nasycením země, zvrhne se výsměšně v touhu<br>
ssáti vyschlou šťávu těch hroznů,<br>
které jste rozmačkali, bezděčně, ve svém královském snění.</p>
  <div id="book-navigation-50" class="book-navigation">

        <div class="page-links clear-block">
              <a href="/knihy/otokar-brezina/svitani-na-zapade/tajemstvi-bolesti" class="page-previous" title="Přejít na předchozí stranu">‹ TAJEMSTVÍ BOLESTI</a>
                    <a href="/knihy/otokar-brezina/svitani-na-zapade" class="page-up" title="Přejít na nadřazenou stránku">o úroveň výš</a>
                    <a href="/knihy/otokar-brezina/svitani-na-zapade/predtuchy" class="page-next" title="Přejít na další stranu">PŘEDTUCHY ›</a>
          </div>

  </div>


<footer></footer>
</article>
</div>
</section>
<aside class='wrapper quarter' id='sidebar-right'>
<div class='inn'></div>
</aside>
</section>
<footer class='row wrapper' id='footer'>
<section class='half taj'>
<h3>O stránkách a o mně</h3>
Internet je podle mě médium, které bude vždy o kus předemnou. Ovšem vždycky na tom budou někteří ještě hůř než já a těm jsou stránky určeny především.
<br>
Stránky jsou na Internetu od roku 2008. Zažily hodně změn a byly častokrát opuštěny. Zásadní změna přišla v roce 2014, kdy jsem provedl redesign a sloučil všechny tématické větve do hlavní stránky.
<br>
Já jsem fanda, moravský <a href="http://programatornavolnenoze.cz">programátor na volné noze</a>.
</section>
<section class='quarter tac'>
<br>
Licence na obsah:
<img src="http://i.creativecommons.org/l/by/3.0/cz/80x15.png" />
<br>
<a href="https://github.com/fanda/ifanda.cz">Zdrojové kódy stránek</a>
<br>
<br>
<a href="http://www.webarchiv.cz/files/vydavatele/certifikat.html" onclick="return !window.open(this, 'kod', 'toolbar=no, menubar=no, directories=no, resizable=yes, status=no, width=600, height=210, top=200, left=50')"><img title="STRÁNKY ARCHIVOVÁNY NÁRODNÍ KNIHOVNOU ČR" style="border:none" oncontextmenu="return false" src="http://www.webarchiv.cz/images/ikona4.jpg"></a>
</section>
<section class='quarter'>
pra
</section>
</footer>

</div>
</body>
</html>

