<!DOCTYPE html>
<html>
<head>
<meta charset='utf-8'>
<meta content='IE=edge,chrome=1' http-equiv='X-UA-Compatible'>
<title>VÍNO SILNÝCH</title>
<link href="/a/cs/app.css" media="screen" rel="stylesheet" type="text/css" />
<script src="/a/script/app.js" type="text/javascript"></script>
</head>

<body class='knihy knihy_otokar-brezina knihy_otokar-brezina_svitani-na-zapade knihy_otokar-brezina_svitani-na-zapade_vino-silnych knihy_otokar-brezina_svitani-na-zapade_vino-silnych_index one-sidebar-right'>
<div id='container'>
<header id='header'>
<div id='noc'></div>
<div class='content'>
<h1 id='sitename'>
<a href='/'>Fanda Internetu</a>
</h1>
<nav id='primary'>
<ul class='links primary-links tac'>
<li><a href="/audio/">Audio</a></li>
<li><a href="/internet/">Internet</a></li>
<li>
<a href="/it/">IT</a>
<ul class='links primary-inner'>
<li><a href="/it/cpp">C++</a></li>
<li><a href="/it/drupal">Drupal</a></li>
<li><a href="/it/iphone">iPhone</a></li>
<li><a href="/it/linux">Linux</a></li>
<li><a href="/it/perl">Perl</a></li>
<li><a href="/it/python">Python</a></li>
<li><a href="/it/ruby">Ruby</a></li>
<li><a href="/it/ostatni">Ostatni</a></li>
</ul>
</li>
<li><a href="/knihy">Knihy</a></li>
<li><a href="/matematika/">Matematika</a></li>
<li><a href="/odkazy/">Odkazy</a></li>
<li>
<a href="/ostatni/">Ostatní</a>
<ul class='links primary-inner'>
<li><a href="/ostatni/pyramidy">Pyramidy</a></li>
</ul>
</li>
<li>
<a href="/seberozvoj/">Seberozvoj</a>
<ul class='links primary-inner'>
<li><a href="/seberozvoj/joga">Jóga</a></li>
</ul>
</li>
<li><a href="/video/">Video</a></li>
</ul>
</nav>
</div>
</header>
<div class='content tac' id='featured'>
<cite>
Od audio, až po video.
</cite>
</div>

<section class='container row wrapper' id='center'>
<section class='content threequarter' id='content'>
<div class='inn'><article style='display: block'>
<header>
<h1>VÍNO SILNÝCH</h1>
</header>
      <p>Bratří, z ruky do ruky podávejme víno silných v své číši;<br>
věky ho chránily na vinicích před mrazem jak dýmy ohňů v čas noční.<br>
Vinaři jeho byli Smutek a Samota.</p>
<p>Než se nadáme, uslyšíme, jak vedle nás rytmicky dýchá mystická píseň,<br>
a na rtech ucítíme číš svoji teplou od jejích éterných retů.<br>
Tajemný proud zavře se kruhem kol našeho stolu,<br>
vymkne nás ze zákonů země, a život a smrt bude našemu snění odpovídati.<br>
Uslyšíme šumění neviditelných řek, jež protékají staletími,<br>
uvidíme oblak Věčného, skloněný k vodám, svítiti z hlubin jako slunce.<br>
Opojení učiní duši naši světlou jak duši budoucích lidí,<br>
a otráveni snem zemřeme před svou smrtí a po smrti budeme žíti.</p>
<p>Poslušni budeme čísti v tvé knize, ó Věčný, a k obrazům jejím určíme slova.<br>
V čarovném kruhu, velkém jak obzor, se zavřeme úzkostem noci.<br>
Příval tvůj uhasí stavení naše, hořící se čtyř stran plameny bolesti,<br>
a kvasem tvým pokyne nám těsto nového chleba.<br>
Lampy naše budou prameny oleje, jenž bude svítiti, nehnut, uprostřed větrů.<br>
Zahradami budou nám hroby, a smrt svou budeme se zpěvem kolébati.<br>
Hovořiti budeme mlčením, a políbením bude neviditelné potkání touhy.<br>
Odpovědí naší bude zazáření zraků při objetí myšlenek v dálce.<br>
V paprscích upřeného pohledu našeho stane se průhledným neprůhledné.<br>
Nepůjdeme mlhami slzí z krajiny snů do země žití, neb obé splyne,<br>
a slzy, jak rosa na osení věků, vypitá sluncem, zdvihnou se nad námi v purpurech ranních.</p>
<p>Okna naše ukáží nám barvy umyté nebeskou bouří<br>
a jed ve šťávách květů shoří za uzdravujících vůní.<br>
Stíny složí se nám jak péra v křídlech, posetá hvězdami, smějící se dálkám.<br>
Sny, jež tisíciletí spaly, neznámy duším, vzbudíme pod přikrytím barev a tvarů,<br>
i vstanou z ledovců točen, z pralesů moří, z tajemných dílen hmoty<br>
a spustí se z neviditelných konstelací.<br>
Hleděti budeme řadou dní budoucích jak řadou skleněných dveří za sebou ležících síní,<br>
jimiž nám naproti přichází slunce, věnčené zelení zahrad.<br>
Jako nebesa vonného lože milenců zatmí se nad námi noci.<br>
Minulost ztratí se v dálce jak kouř továren města, z něhož jsme vyjeli dávno.<br>
Myšlenky naše budou míti šíři prostorů, naplněných éterem, jímž dýchají světy. —</p>
<p>Unaveni světlem ruku podáme Přítelkyni, aby nás odvedla odsud,<br>
a smrt naše bude jak smrt očištěných lidí. Podobná chůzi<br>
z pokojů přesycených vůněmi do chrámu na neděli květnou.<br>
Podobná vstoupení na loď za vlání praporů a v orchestrech hudeb.<br>
Podobná odchodu vojska do dobytých zemí, jemuž házejí kytice z oken.<br>
Podobná radostné odpovědi choru po slovech kněze, zamlžených tajemstvím.<br>
Podobná políbení, které potrvá déle než systémy světů,<br>
podobná výkřiku všech písní, skrytých ve všech minulých i budoucích duších a světech,<br>
a smíšení všech minulých i budoucích dní a nocí v jediný den, v němž nebude noci.</p>
<p>Bratří, z ruky do ruky podávejme víno silných v své číši:<br>
hvězdy, které naň pršely v květu, ať nahází do našich zraků.<br>
Trest slabých bude, že zapomenou své jméno při procitnutí,<br>
a odměna silných, že v zářící tmě vzpomenou na ostrovy zajetí svého.</p>
  <div id="book-navigation-50" class="book-navigation">

        <div class="page-links clear-block">
              <a href="/knihy/otokar-brezina/svitani-na-zapade/svitani-na-zapade" class="page-previous" title="Přejít na předchozí stranu">‹ SVÍTÁNÍ NA ZÁPADĚ</a>
                    <a href="/knihy/otokar-brezina/svitani-na-zapade" class="page-up" title="Přejít na nadřazenou stránku">o úroveň výš</a>
                </div>

  </div>


<footer></footer>
</article>
</div>
</section>
<aside class='wrapper quarter' id='sidebar-right'>
<div class='inn'></div>
</aside>
</section>
<footer class='row wrapper' id='footer'>
<section class='half taj'>
<h3>O stránkách a o mně</h3>
Internet je podle mě médium, které bude vždy o kus předemnou. Ovšem vždycky na tom budou někteří ještě hůř než já a těm jsou stránky určeny především.
<br>
Stránky jsou na Internetu od roku 2008. Zažily hodně změn a byly častokrát opuštěny. Zásadní změna přišla v roce 2014, kdy jsem provedl redesign a sloučil všechny tématické větve do hlavní stránky.
<br>
Já jsem fanda, moravský <a href="http://programatornavolnenoze.cz">programátor na volné noze</a>.
</section>
<section class='quarter tac'>
<br>
Licence na obsah:
<img src="http://i.creativecommons.org/l/by/3.0/cz/80x15.png" />
<br>
<a href="https://github.com/fanda/ifanda.cz">Zdrojové kódy stránek</a>
<br>
<br>
<a href="http://www.webarchiv.cz/files/vydavatele/certifikat.html" onclick="return !window.open(this, 'kod', 'toolbar=no, menubar=no, directories=no, resizable=yes, status=no, width=600, height=210, top=200, left=50')"><img title="STRÁNKY ARCHIVOVÁNY NÁRODNÍ KNIHOVNOU ČR" style="border:none" oncontextmenu="return false" src="http://www.webarchiv.cz/images/ikona4.jpg"></a>
</section>
<section class='quarter'>
pra
</section>
</footer>

</div>
</body>
</html>

